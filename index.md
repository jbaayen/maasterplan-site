# MAAsterplan

## Win- win- win- win- situatie.  Het mes snijdt aan vier kanten!

Burgeriniatief van Dr. Willem Fermont en ir. Jorn Baayen, Beekdaelen.

De [Regionale Energiestrategie](https://www.regionale-energiestrategie.nl/reszl/default.aspx) vereist dat de gemeenten in Regio Zuid-Limburg samen 1,1-1,9 TeraWattuur (TWh) duurzame energie per jaar gaan opwekken. Het luchthaventerrein van MAA kan aan tenminste 25% van de benodigde regionale energieopgave voldoen. In de onderstaande grafiek zijn enkele kengetallen naast elkaar gezet wat betreft economisch perspectief in miljoenen euro’s. We zijn daarbij uitgegaan van een ongesubsidieerd MAA, dat permanent verlies lijdt (cijfers voor de coronacrisis, 2018, 2019) en de revenuen van drie varianten van MAAsterplan op basis van marktconforme energie-inkoopprijzen (APX).  De getallen spreken voor zich en zouden elke bestuurder moeten overtuigen omdat er vele winnaars zijn.

![Grafiek MAAsterplan](maasterplan.svg)

**Winnaar 1**. De inrichting van een mega zonne-energiepark op het terrein van MAA, ontlast de 16 gemeenten in regio Zuid-Limburg in belangrijke mate bij het zoeken en inrichten van versnipperde energielocaties.

**Winnaar 2**. De sluiting van de luchthaven wordt toegejuicht door 5250 direct ernstig gehinderden ([rapport Geel, 2021](https://stopgroeimaa.nl/wp-content/uploads/Advies-Pieter-van-Geel-Ontwikkeling-MAA-2021-2030.pdf)) en een groot deel van overig Zuid-Limburg.

**Winnaar 3**. De Provincie, als eigenaar van MAA, wordt verlost van een kostbaar hoofdpijndossier, waarbij de schattingen van de totale jaarlijkse deels verkapte subsidies minimaal 4 miljoen bedragen. Tegelijkertijd kan ze een belangrijke stimulans geven in de ontwikkeling van een kenniscentrum voor hoogwaardige werkgelegenheid: ICT-ontwikkeling voor beheer megaparken, ontwikkeling grote warmte-koude buffersystemen, waterstofchemie in samenwerking met DSM/Chemelot, enzovoorts.

**Winnaar 4**. De B.V. Nederland kan een efficiënt energiepark aanleggen en beheren, dat zich kan meten met de grootste zonne-energieparken in Nederland.

Lees het volledige MAAsterplan [hier](maasterplan.pdf) (versie mei 2021, 26 pagina's).

## Het MAAsterplan en de media

* Proefballonnetje uit Beekdaelen: ‘Luchthaven als toplocatie voor duurzame energie’ ([De Limburger](https://www.limburger.nl/cnt/dmf20210519_94966242), 19 mei 2021)
* Gemeente Haarlem: realisatie eerste PVT-warmtenet staat in de steigers ([Solar Magazine](https://solarmagazine.nl/nieuws-zonne-energie/i24405/gemeente-haarlem-realisatie-eerste-pvt-warmtenet-staat-in-de-steigers), 17 mei 2021)
